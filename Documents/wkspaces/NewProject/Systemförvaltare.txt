Systemförvaltare
Inom Region Gotland ansvarar utbildnings- och arbetslivsförvaltningen för bland annat förskola, grundskola, fritidshem, särskola, kulturskola, gymnasie- och vuxenutbildning, arbetsmarknadsinsatser samt mottagande och etablering av nyanlända. Utbildnings- och arbetslivsförvaltningens 2200 medarbetare bidrar till barns, ungas och vuxnas lärande och utveckling på Gotland.

Avdelning stöd och utveckling inom Utbildnings- och arbetslivsförvaltningen (UAF) stödjer chefer och verksamheter med förvaltningsövergripande och förvaltningsspecifika frågor inom kommunikation-, logistik-, säkerhet-, lokal-, måltids- och myndighetsfrågor samt administration, ärendehantering, nämndadministration, utredningar och projekt.

Avdelningen stödjer även det systematiska kvalitetsarbetet samt arbetet med digitalisering enligt bland annat Skollagens krav samt ansvarar för förvaltningsövergripande verksamhets- och utvecklingsfrågor på uppdrag av förvaltningschef och avdelningschefer.

Arbetsuppgifter
Skolorna på Gotland har olika administrativa och pedagogiska system för att stödja och underlätta för verksamheten.

Som pedagogiska hjälpmedel används digitala läromedel, lärportal, lärplattplattform och Office 365. Detta i kombination med att undervisningen arbetar i en Applemiljö (Ipads och Mac Book) gör att vi anser oss ha en god plattform för vidareutveckling. Avdelningen förvaltar ett 10-tal större system och ett 40-tal mindre system grupperade i objekt. Som förvaltare arbetar du med den långsiktiga administrationen, förvaltningen och utvecklingen av ett antal IT-system.

Inom ramen för denna tjänst är det lärplattformen It´s learning, skoladministrativa systemet och schemaprogrammet Skola 24 och Portalen för digitala läromedel Skolon som ingår i första hand.
Inom förvaltningen genomförs i nuläget en förstudie om framtida lärplattform och portalen Skolon beräknas införas under 2022. Det innebär att det även ingår att vara en del av och delvis leda delar av förändrings och utvecklingsarbetet.

Du är en viktig del i att systemen hela tiden utvecklas så att de stödjer verksamheten, att det är säkert samt att det är tydligt för användarna hur de kan och ska göra. Du ansvarar för att, i dialog med användarna och dina kolleger, utveckla och anpassa systemen till den verksamhet de ska stödja. I utvecklings- och förändringsarbetet ingår det arbete i projektform.

I arbetet ingår underhåll och felavhjälpning av system, support, utvecklingsarbete samt utveckling av befintliga och nya integrationer gentemot andra system. Identifiera förbättringsområden, föreslå åtgärder och följa upp resultat av åtgärder i syfte att öka effektivitet och kvalitet vid behov.
Leverantörskontakter är en del av arbetet och Region Gotland använder sig av en objektsförvaltningsmodell som liknar Pm3.

Det sker förändringar inom skolans område, vilket ställer allt högre krav på både IT-system och dess användning. För att åstadkomma en effektivare förvaltning och utveckling behövs ett kontinuerligt nära samarbete med verksamheter och användare.

Kvalifikationskrav
Vi söker dig som har aktuella kunskaper och erfarenheter inom IT och systemförvaltning och gärna även av olika förvaltningsmodeller. Du har för tjänsten lämplig högskoleutbildning alternativt annan utbildning som arbetsgivaren bedömer likvärdig. Vi ser gärna att du har erfarenhet av projektledning samt av att utbilda och informera.

Du som söker har god förmåga att tänka strategiskt. Du planerar och prioriterar ditt arbete på ett effektivt sätt och du har förmåga att agera självständigt utifrån uppsatta mål. Du är en initiativtagande person som har lätt för att anpassa dig till nya omständigheter och du kommer ofta med idéer och nya angreppssätt. Du arbetar bra tillsammans med andra människor och du har förmågan att uttrycka dig pedagogiskt och välformulerat i såväl små som stora grupper.

Goda kunskaper kring digitala verktyg och kännedom om GDPR är centrala delar i arbetet. Erfarenhet från arbete inom någon av förvaltningens skolverksamheter och tillhörande system är meriterande.

Stor vikt läggs vid personlig lämplighet.
I arbetet ingår att besöka skolor över hela Gotland så körkort för personbil är ett krav.

Om Region Gotland


--------
https://www.gotland.se/ledigt_jobb/C675049A-30D5-465B-A557-8B28BF731B89

jag känner mig 


